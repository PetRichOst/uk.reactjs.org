---
id: getting-started
title: Початок роботи
permalink: docs/getting-started.html
next: add-react-to-a-website.html
redirect_from:
  - "docs/"
  - "docs/index.html"
  - "docs/getting-started-ko-KR.html"
  - "docs/getting-started-zh-CN.html"
  - "docs/installation.html"
  - "download.html"
  - "downloads.html"
  - "docs/try-react.html"
  - "docs/tooling-integration.html"
  - "docs/package-management.html"
  - "docs/language-tooling.html"
  - "docs/environments.html"
---

Ця сторінка є оглядом документації React та відповідних ресурсів.

**React** є бібліотекою JavaScript для побудови інтерфейсів користувача. Дізнайтеся, про що йде мова на [домашній сторінці](/) чи [у навчальному посібнику](/tutorial/tutorial.html).

---

- [Спробуйте React](#try-react)
- [Вивчаємо React](#learn-react)
- [Залишайтеся проінформованим](#staying-informed)
- [Версіонована документація](#versioned-documentation)
- [Чогось не вистачає?](#something-missing)

## Спробуйте React {#try-react}

React з самого початку був спроектований так, щоб його можна було впроваджувати поступово, іншими словами **ви можете почати з малого і використовувати тільки той функціонал React який вам потрібно.** Якщо ви тільки знайомитесь з React, додаєте інтерактивність до простої динамічної HTML-сторінки чи проектуєте складний React-додаток, посилання на цій сторінці допоможуть вам розпочати роботу

### Онлайн-пісочниця {#online-playgrounds}

Якщо ви хочете погратися з React, ви можете скористатися онлайн-пісочницею. Спробуйте шаблон Hello World на [CodePen](codepen://hello-world), [CodeSandbox](https://codesandbox.io/s/new) чи [Glitch](https://glitch.com/edit/#!/remix/starter-react-template).

Якщо ви віддаєте перевагу власному текстовому редакторові, ви також можете [завантажити цей HTML-файл](https://raw.githubusercontent.com/reactjs/reactjs.org/master/static/html/single-file-example.html), відредагувати його і відкрити локально у вашому браузері. Він виконує повільне перетворення коду, тому ми рекомендуємо використовувати його лише для простих демонстрацій.

### Додаємо до сайту React {#add-react-to-a-website}

Ви можете [додати React до HTML-сторінки за одну хвилину](/docs/add-react-to-a-website.html). Також можна поступово розширювати присутність React на сайті, або застосувати його для кількох динамічних віджетів.

### Створення нового React додатку {#create-a-new-react-app}

Коли розпочинаєте React проект, [то проста HTML-сторінка з тегом script](/docs/add-react-to-a-website.html) може бути найкращим рішенням. Її можна налаштувати всього за хвилину!

З ростом вашого додатку ви, можливо, захочете розглянути інші налаштування вашого оточення. Тут є [декілька JavaScript інструментів](/docs/create-a-new-react-app.html), які ми рекомендуємо для великих додатків. Кожен з них може працювати практично без додаткових налаштувань і дає змогу скористатися всіма перевагами багатої екосистеми React.

## Вивчаємо React {#learn-react}

Люди приходять до React з різним досвідом і стилем навчання. Ви можете віддавати перевагу теоретичному чи практичному підходу до вивчення, але у будь-якому випадку ми сподіваємося, що цей розділ буде для вас корисним.

* Якщо ви віддаєте перевагу **навчанню через практику**, почніть з нашого [практичного посібника](/tutorial/tutorial.html).
* Якщо ви віддаєте перевагу **навчанню основних концепцій крок за кроком**, почніть з нашого [посібника з основних понять](/docs/hello-world.html).

Як і будь-яка незнайома технологія, React має криву навчання. З практикою і деяким терпінням вам *вдасться освоїти* його.

### Перші приклади {#first-examples}

[Голова сторінка React](/) містить декілька невеликих прикладів на React з онлайн редактором. Навіть якщо ви ще нічого не знаєте про React, спробуйте змінити код і дізнайтеся, як це вплине на результат.

### React для новачків {#react-for-beginners}

Якщо ви відчуваєте, що документація для вас є складною і пояснює все дуже швидко, прочитайте [цей огляд React від Таня Раша](https://www.taniarascia.com/getting-started-with-react/). У ньому детально і зручно для початківців висвітлено найважливіші концепції React. Як тільки ви закінчите, дайте документації ще одну спробу!

### React для дизайнерів {#react-for-designers}

Якщо ви прийшли з досвідом дизайну, [цей ресурс](https://reactfordesigners.com/) є чудовим місцем для початку.

### JavaScript ресурси {#javascript-resources}

Документація React передбачає певну обізнаність в програмуванні на мові JavaScript. Ви не повинні бути експертом, але важче вивчати як React, так і JavaScript одночасно.

Ми рекомендуємо розпочати з [цієї JavaScript статті](https://developer.mozilla.org/en-US/docs/Web/JavaScript/A_re-introduction_to_JavaScript), щоб перевірити рівень ваших знань. Для цього знадобиться від 30 хвилин до години часу, але ви будете відчувати себе більш впевненим при вивченні React.

>Порада
>
>При виникненні питань щодо JavaScript, [MDN](https://developer.mozilla.org/en-US/docs/Web/JavaScript) і [javascript.info](https://javascript.info/) будуть чудовими джерелами інформації. Tакож ви можете попросити допомоги чи поставити запитання на [форумі  нашої спільноти](/community/support.html).

### Практичний посібник {#practical-tutorial}

Якщо ви віддаєте перевагу **навчанню через практику,** почніть з нашого [практичного посібника](/tutorial/tutorial.html). У ньому описано процес розробки гри в хрестики-нулики. Якщо ви не плануєте програмувати ігри, все одно приділіть увагу цьому розділу документації. Прийоми, які ви освоїте — фундамент для розробки будь-якого додатка на React. Введення дасть вам більш глибоке розуміння React.

### Покрокова інструкція {#step-by-step-guide}

Якщо ви віддаєте перевагу **вивченню основних концепцій крок за кроком**, то найкраще почати з нашого [посібника з основних понять](/docs/hello-world.html). Кожен наступний розділ спирається на знання з попереднього, тому ви нічого не пропустите в процесі вивчення матеріалу.

### Філософія React {#thinking-in-react}

У багатьох користувачів React після прочитання [Філософії React](/docs/thinking-in-react.html) все стало на свої місця. Це, напевно, найстаріше керівництво по React, але воно все ще є актуальним.

### Рекомендовані курси {#recommended-courses}

Інколи людям більше подобаються курси і інші книги по React більш корисними, ніж офіційна документація. Ми підтримуємо [список часто рекомендованих ресурсів](/community/courses.html). Деякі із них є безкоштовними.

### Поглиблені концепції {#advanced-concepts}

Як тільки ви зрозумієте [основні концепції](#main-concepts) і трішки награєтесь з React, вас можуть зацікавити більш складні теми. Цей розділ ознайомить вас з потужними, але менш вживаними функціями React, такими як [context](/docs/context.html) і [refs](/docs/refs-and-the-dom.html).

### API Довідник {#api-reference}

Цей розділ документації корисний, якщо ви хочете дізнатися більше подробиць про конкретний API React. Для прикладу, [`React.Component` API](/docs/react-component.html) розповість про роботу функції `setState()` і для чого корисні різні методи життєвого циклу компоненту.

### Словник термінів і FAQ {#glossary-and-faq}

[Словник термінів](/docs/glossary.html) містить огляд найпоширеніших термінів, які ви побачите в документації React. Існує також розділ часто поставлених запитань, присвячений коротким запитанням і відповідям на поширені теми, зокрема [виконання AJAX запитів](/docs/faq-ajax.html), [стан компонента](/docs/faq-state.html) і [структуру проекту](/docs/faq-structure.html).

## Залишайтеся проінформованим {#staying-informed}

[Блог React](/blog/) є офіційним джерелом оновлень від команди React. Всі найважливіші новини, включно з примітками до релізу чи списком застарілих функцій, публікуються в першу чергу тут.

Ви також можете підписатись на [профіль @reactjs](https://twitter.com/reactjs) у Twitter, однак ви не пропустите  нічого важливого, якщо будете слідкувати тільки за блогом.

У блозі ми пишемо не про всі релізи React, але завжди є можливість переглянути повний список змін [в файлі `CHANGELOG.md` у репозиторії React](https://github.com/facebook/react/blob/master/CHANGELOG.md), а також на сторінці [Релізи](https://github.com/facebook/react).

## Версіонована документація {#versioned-documentation}

Ця документація завжди відображає останню стабільну версію React. Починаючи з версії React 16, ми публікуємо старі версії документації [на окремій сторінці](/versions). Зверніть увагу, що документація попередніх версій створюється в момент релізу і більше не оновлюється.

## Чогось не вистачає? {#something-missing}

Якщо в документації чогось не вистачає, або ви знайшли помилку, ви можете створити [issue в репозиторії документації](https://github.com/reactjs/reactjs.org/issues/new) із зазначенням способу вирішення проблеми або просто напишіть нам в [Twitter @reactjs](https://twitter.com/reactjs). Ми завжди раді чути вас!
